---
Title: KMOM10 (Task 5)
Template: colorReports
---

Analys aktuell webbplatsdesign
=============================

Syftet med denna uppgift är att analysera eventuella trender som är aktuella inom webbdesign för tre utvalda försäkringsbolag. Dessa tre försäkringsbolag är:
- <a href= "https://www.hedvig.com/se">Hedvig</a>
- <a href= "https://www.folksam.se/">Folksam</a>
- <a href= "https://www.lansforsakringar.se/">Länsförsäkringar</a>

De aspekter som jag har valt att studera på utvalda försäkringsbolag är: 
- Typografi
- Färg
- Designprinciper

Urvalet av dessa försäkringsbolag skedde genom att googla på begreppet och välja de tre som hamnade högst upp i sökresultatet.

Resultat
-----------

<h3 class="center-font">Hedvig</h3>

Hedvig.com är ett försäkringsbolag med yngre kunder som målgrupp. De har en specifik försäkringsapp där man kan chatta med personerna som jobbar på Hedvig för att få hjälp direkt. 

- Typografi: </br>
Som typsnitt använder Hedvig endast sans-serif. Både rubrik och brödtext är i samma format. Det går dock att urskilja vad som är vad genom att rubrikerna ibland är mer än dubbelt så stora som brödtexten och i fetare format. Brödtexten är mer grå och gör att den hamnar i bakgrunden. Texten är lättläslig eftersom mellanrummet mellan bokstäverna är lagom vilket gör att det går att få in ett flyt när man läser. 

- Färg: </br>
Sidan går mest i svart och i vitt med en ljuslila accentfärg på några få ställen. Det finns en del bilder på sidan som gör att sidan ser mer färgglad ut än vad den egentligen är. Hela bakgrunden är vit med svart text, och sidans footer tvärtom. Därav skulle jag säga att själva grunden är ett monokromt färgschema. Hedvigs logga är även den svart och vit.

- Designprinciper:</br>
Kontrast var den första designprincipen jag la märke till. Direkt när man går in på sidan möts man som besökare av en stor ljudlös hero-video som ger intrycket av en “cool” webbsida. När man direkt scrollar ned blir sidan sedan helt vit med svart text med några bilder vid sidan av. Det anser jag som en tydlig kontrast då det överst på sidan är en video i rörande format som övergår till en informationsrik text utan massa färger och rörelse.</br></br>
Balans är också en designprincip som går att finna på sidan. Webbplatsen är uppbyggd av kolumner som är jämna på vardera sida. Ibland är det tre kolumner, ibland två och ibland bara en men de är alltid centrerade på sidan. Texten varieras med representativa bilder för försäkringsbolaget vilket gör att sidan inte blir alltför tråkig med bara information men samtidigt passar in i innehållet och skapar balansen.</br></br>
Rörelse går att hitta på sidan genom bilderna som rör sig. Detta skapar ett djup på den annars ganska platta och tråkiga sidan. I hero-videon är det en kille som cyklar på bakhjulet genom en stad och om man scrollar lite ner på sidan finns det en video som har formatet som en mobil och visar hur deras försäkringsapp fungerar

<h3 class="center-font">Folksam</h3>
- Typografi:</br>
Typsnittet folksam använder är endast i seriffer och av samma sort. Precis som hedvig är det dock tydligt vad som är rubrik och inte eftersom rubrikerna oftast är i skarpare färg och i större format. Brödtexten har ganska litet radavstånd vilket kan göra att texten blir svårläslig och inte går att få in ett flyt.

- Färg:</br>
Basfärgerna är beige, vit och blå där som är färgen på företagets logga som genomsyrar sidan. Det finns en accentfärg på sidan som är limegrön och främst används till knappar. Färgschemat skulle kunna vara en analog variant då de olika blå färgerna som finns på sidan plus den gröna färgen ligger nära varandra i färghjulet. Det är även ett nyanserat färgschema då den olika blå färgen finns i olika nyanser.

- Designprinciper:</br>
Betoning går att finna i den limegröna färgen som finns på utvalda sektioner på webbsidan. Normalt sett går sidan mest i blå toner men på det ställen på sidan som kan anses vara viktigast (“anmäl här”, “till kundservice”, “öppettider” osv.) är knapparna tydligt markerade i en anna färg. Troligtvis för att besökarens ögon automatiskt ska hamna där.</br></br>
Rörelse är även en designprincip som Folksam använder sig av och visas i form av pilar (den riktningen som är menat att besökaren ska titta i) och även hovringseffekter som rör sig för att sidan ska bli mer dynamisk. Det finns även ett bildgalleri som scrollar automatiskt av sig själv.</br></br>
(Enhetlighet) Sidan är enhetlig då färger som används på sidan återkommer frekvent på hela webbplatsen. Det är aldrig några nya färger i andra nyanser som kommer till. Till exempel om det är en rosa färg på sidan i en symbol, är det samma rosa nyans i alla sådana symboler. Inte någon annan variant. Undantaget är dock den blå färgen som finns i flera nyanser. Dock är det en av sidans basfärg som finns med på majoriteten av sidan och behöver skifta i olika nyanser för att sidan inte ska verka tråkig. 

<h3 class="center-font">Länsförsäkringar</h3>
- Typografi:</br>
Det finns både serifer och sans-serifer på sidan. De allra största rubrikerna och loggan är skrivna i serifer medan resterande är i sans-serif. Det finns dock olika typer av typsnitt beroende på underrubriker och brödtext. Alla typsnitt är lättläsliga.

- Färg:</br>
Sidan består av färgerna blå, röd, svart och vit. Vit och svart används till bakgrund och brödtext, annars består hela webbplatsen av de två andra färgerna. Färgschemat är komplementära färger (sammansatt) eftersom den består av blå och röd (i lite mörkare nyanser)

- Designprinciper:</br>
(Hierarki) Som tidigare nämnt finns det olika typsnitt som beror på vilken typ av text det är. Den största rubriken har ett speciellt typsnitt medan rubriken under den har ett annat typsnitt och har färgen mörkblå. Rubriken under den är i samma storlek och typsnitt men i svagare färg (grå), efter det kommer brödtexten och har ett annat typsnitt. På så sätt går det att se den tydliga hierarkin i texten. Vad som är mest relevant att läsa först och om besökaren anser att det låter intressant fortsätter denne att läsa nedåt i hierarkin.</br></br>
(Betoning) Betoning går att finna i sidans röda färg som gör att det som är markerat i den färgen, hamnar ögonen på först. När man som besökare går in på sidan möts man av en stor blå rubrik i blått som tyder “Vad vill du ha hjälp med?”, där ordet “hjälp” är markerat i den röda färgen. Ordet hjälp skulle man kunna anta är ett syfte med företaget eftersom det är ett försäkringsbolag och genom att betona det ordet betonas även syftet med företaget. </br></br>
(Enhetlighet) Alla färger på sidan grundar sig på företagets logga som är blå och röd. Några färger utöver det finns inte med på sidan (förutom svart till text och vit till bakgrund) Rubrikerna brukar oftast vara i den blå färgen och det som ska betonas som viktigt är i den röda färgen

Analys
--------------------

För att utgå från vad resultatet visar finns det några saker som skulle kunna gå att se som trender inom webbdesign hos försäkringsbolag. Alla tre analyserade webbplatser använder sig av enkla typsnitt för att alla ska kunna ta till sig informationen utan vidare lässvårigheter. Oftast var det ett och samma typsnitt med vissa variationer som genomsyrade webbsidan. Hedvig och (till mestadels) Länsförsäkringar använde sig exempelvis bara av sans-serif medan Folksam bara använde sig av serifer. Varför de använder sig av ett och samma typsnitt skulle förmodligen kunna vara för enkelhetens skull eftersom deras syfte troligtvis är att nå ut med information än att fokusera på olika typsnitt som kanske skulle kunna vara förvirrande för viss typ av målgrupp.

En trend baserat på resultatet av färg som går att finna hos alla tre webbplatser är att de baserar sina färger beroende på deras logga. Hedvigs logga är svart och vit och deras hemsida går främst i svarta och vita toner. Folksams logga är blå och deras hemsida är i majoritet i samma blå kulör. Länsförsäkringars sida går i blått och rött och deras hemsida består nästan endast av de två färgerna. På så sätt stärks även designprincipen enhetlighet som visar att sidan hör ihop med loggan besökaren kanske har sett på reklam någonstans.

Även att sidornas färger var baserade på deras logga går det att se en trend att de använder sig av accentfärger i en helt annan kulör, troligtvis för att betona vad som är mest relevant och där de vill att besökaren ska trycka eller läsa. På Hedvig använde de sig av en ljuslila färg, på Folksam av en limegrön och på Länsförsäkringar av en röd färg (dock samma som på deras logga). Det var även vanligt förekommande med videor/bilder som rör sig för att få en mer dynamik på den annars kanske “platta” sidan. På så samma sätt som med betoning går det genom att ha med pilar som pekar åt ett visst håll visa vart besökaren helst ska trycka eller läsa.

Slutsats
-------------
Efter att ha analyserat resultatet går det att konstatera att det finns några genomsyrade trender som går att skåda hos försäkringsbolag. Dessa är:
- Enkelt typsnitt.
- Enhetlig känsla med hjälp av färg baserad på företagets logga.
- Betoning av relevant information med hjälp av extern färg.
- Rörelse för att skapa en dynamik på sidan.

Referenser
-----------------------

<i>Länkar till de analyserade webbplasterna:</i>
- <a href= "https://www.hedvig.com/se">Hedvig</a>
- <a href= "https://www.folksam.se/">Folksam</a>
- <a href= "https://www.lansforsakringar.se/">Länsförsäkringar</a>


Övrigt
-----------------------
Skriven av: Emmie Fahlström, januari 2022